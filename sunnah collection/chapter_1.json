{
  "chapter_id": 1,
  "chapter_title": "سوکر اُٹھنے کی سنتیں",
  "items": [
    {
      "id": 1,
      "text": "نیند سے اٹھتے ہی دونوں ہاتھوں سے چہرہ اور آنکھوں کو ملنا تاکہ نیند کا خمار دور ہو جائے۔",
      "references": [
        "شمائل الترمذی: ۱۸، باب ما جاء في عبادة رسول الله صلى الله عليه وسلم"
      ]
    },
    {
      "id": 2,
      "text": "صبح جب آنکھ کھلے تو یہ دُعا پڑھیں:",
      "arabic_text": "الْحَمْدُ لِلَّهِ الَّذِي أَحْيَانَا بَعْدَ مَا أَمَاتَنَا وَإِلَيْهِ النُّشُورُ",
      "urdu_translation": "سب تعریفیں اللہ تعالیٰ کے لیے ہیں جس نے ہمیں مارنے کے بعد زندہ کیا اور اُسی کی طرف اُٹھ کر جانا ہے۔",
      "references": [
        "صحیح البخاری: ۹۳۶/۲ (۶۳۲۴)، باب ما يقول إذا أصبح...",
        "صحیح مسلم: ۳۴۸/۲، باب الدعاء عند النوم... جامع الترمذی: ۱۷۶/۲"
      ]
    },
    {
      "id": 3,
      "text": "جب سو کر اُٹھیں تو مسواک کر لیں۔ وضو میں دوبارہ مسواک کی جائے۔ سو کر اُٹھتے ہی مسواک کر لینا علیحدہ سنّت ہے۔",
      "references": [
        "سنن أبي داؤد: ۸/۱، باب السواك لمن قام بالليل"
      ]
    },
    {
      "id": 4,
      "text": "پاجامہ یا شلوار پہنیں تو پہلے داہنے پاؤں میں پھر بائیں پاؤں میں، کُرتا یا قمیض پہنیں تو پہلے دائیں آستین میں ڈالیں پھر بائیں میں۔ اسی طرح صدری۔ ایسے ہی جوتا پہنیں تو پہلے دائیں پاؤں میں پہنیں اور جب اُتاریں تو پہلے بائیں طرف کا اُتاریں پھر دائیں طرف کا اُتاریں اور بدن کی پہنی ہوئی ہر چیز کے اُتارنے کا یہی طریقہ مسنون ہے۔",
      "references": [
        "صحیح البخاری: ۸۷۰/۲، باب يبدأ بالنعل اليمنى... جامع الترمذی: ۳۰۷/۱، باب ما جاء بأي رجل يبدأ إذا انتعل"
      ]
    },
    {
      "id": 5,
      "text": "برتن میں ہاتھ ڈالنے سے پہلے تین مرتبہ ہاتھوں کو اچھی طرح دھو لیں۔",
      "references": [
        "جامع الترمذی: ۱۳/۱، باب ما جاء إذا استيقظ أحدكم من منامه"
      ]
    }
  ]
}